---
layout: post
title:  "DevFest Tbilisi 2016"
date:   2016-11-25 03:47:00
isStaticPost: false
---

27 ნოემბერს თბილისში Google-ის ყოველწლიური ფესტივალი გაიმართება და მთელი მსოფლიოს რუკაზე გაბნეული ანალოგიური ღონისძიებების განუყოფელი ნაწილი გახდება. DevFest  საქართველოში მეხუთედ გაიმართება. ერთ-ერთი ყველაზე მასშტაბური Google-ის ღონისძიება მსოფლიოს 100-ზე მეტ ქალაქში მოეწყობა და იგი საერთო ჯამში 30 000-ზე მეტ ადამიანს უმასპინძლებს. წელს ამ ღონისძიების თანაორგანიზატორები არიან Google Developers Group (GDG) Tbilisi, Google Business Group (GBG)Tbilisi და GeoLab. 
 

დეველოპერული ფესტივალის ფარგლებში მოეწყობა:

* ღია ლექციები (2 პარალელური სესია ტექნიკური და ბიზნესის მიმართულებით)
* ვორქშოფები
* CodeLabs
* Women Techmakers Tbilisi
* Expo
* Tech კონკურსები
* გასართობი თამაშები

დევფესტის ამ წლის კონფერენციაზე, ბევრ საინტერესო თემასთან ერთად განხილული იქნება ქართული დამწერლობის ერთ-ერთი სახის  — მთავრული ასოების უნივერსალურ კოდთა სისტემაში დამატების საკითხი, რის შესახებაც საკუთარ აზრს გაგვაცნობს მაიკლ ევერსონიც, რომელიც სპეციალურად DevFest თბილისისთვის ჩამოდის ირლანდიიდან. მაიკლ ევერსონი არის ის ადამიანი, ვის სახელსაც უკავშირდება ყველა ქართული დამწერლობის და სხვადასხვა ნიშნის საერთაშორისო სტანდარტში ჩასმა, შესაბამისად ის რომ დღეს ქართული ასოებით შეგვიძლია ინტერნეტ სივრცეში ერთმანეთს ვწეროთ, ამ ადამიანის დამსახურებაა.  

DevFest თბილისი 2016-ზე მოწვეული არიან: სანდრო დოლუა, გიორგი მამალაძე, აკაკი რაზმაძე, Michael Everson, ოთო ფრანგიშვილი, Paul Lammertsma,  სალომე ვახტანგაძე, ტატო კუტალია, ვახო ვახტანგიშვილი, პავლე გაბრიჭიძე, ანდრო ბორცვაძე და სხვა ქართველი და უცხოელი სპიკერები.


DevFest თბილისი 2016 გაიმართება ტექნოპარკში. მისამართი: ოქროყანა, ინოვაციების #7.


დამატებითი ინფორმაციისთვის, გთხოვთ დაუკავშირდეთ ჯეოლაბის პიარისა და კომუნიკაციის მენეჯერს, ლიკა მოშიაშვილს,  [l.moshiashvili@geolab.edu.ge](mailto:l.moshiashvili@geolab.edu.ge), +995 577520952

<!-- More details about speakers, DevFest Hackathon and Lviv will appear in subsequent posts, meantime like us on [Facebook](https://facebook.com/GDGLviv), follow on [Twitter](https://twitter.com/intent/user?screen_name=GDGLviv), add to circles in [Google+](https://plus.google.com/b/102444623953913144164) or subcribe to our [mailing list](http://gdg.us5.list-manage1.com/subscribe/post?u=9fc8aa205b0521b5f05fc8e1e&id=ae0fb459fc) and [RSS feed](http://devfest.gdg.org.ua/feed.xml) in order not to miss any cool stuff about festival. -->
